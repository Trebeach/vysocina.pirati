---
layout: blog
category: CLANKY
title: Piráti posílají do senátních voleb na Chrudimsku Romana Šemíka
date: 2018-04-09T12:00:00.000Z
author: Michaela Vodová
authorId: michaela.vodova
image: /assets/img/people/ppp.jpg
tags:
  - pošta
  - služby
---

Primární volby na pozici Pirátského senátorského kandidáta ve volebním obvodu číslo 44 na území Chrudimska a Havlíčkobrodska vyhrál Ing. Roman Šemík. Uspěl již v prvním kole volby, jelikož získal nadpoloviční většinu hlasů a porazil tak protikandidáta RNDr. Emanuela Žďárského CSc.

V Chrudimsko-havlíčkobrodském obvodu byl dlouhá léta senátorem Petr Pithart, kterého v právě končícím volebním období nahradil Jan Veleba (SPO), který již ale svůj mandát obhajovat nebude. Kromě pirátského kandidáta se na Vysočinu přesunul kandidát za KDU-ČSL Daniel Herman, který ustoupil neúspěšnému prezidentskému kandidátovi Jiřímu Drahošovi na Praze 4 a rozhodl se kandidovat právě na Vysočině. Roman Šemík profesně také působí v Praze (jako IT specialista se zaměřením na bezpečnostní oblast) a k Vysočině ho váží hluboké rodinné kořeny. V loňském roce se představil na pirátské kandidátce ve volbách do Sněmovny na 12. místě, jako občanský lobbista se aktivně podílel na projektu Rekonstrukce státu, část volebního období (2014-2015) byl zastupitelem v městské části Praha Čakovice a v Pirátské straně se podílel na práci rozhodčí komise. 

Do senátní voleb se chystá s odhodláním vysvětlovat potřebu Senátu jako jističe demokratického vývoje naší společnosti. „Jako senátor se budu účastnit revidování norem, které byly schváleny ve Sněmovně. Opravovat, korigovat, pozměňovat, vracet zpět. To je základ práce senátora. Také se budu snažit udržovat dvě kanceláře v regionu - jednu v Chrudimi a jednu v Havlíčkově Brodě tak, abych v každé z nich byl pravidelně k zastižení“, doplnil Roman Šemík.

Na Vysočině se bude volit nový senátor ještě v třebíčském volebním obvodu, ve kterém by Piráti také rádi postavili svého kandidáta. „I v třebíčském obvodu máme několik uchazečů o post senátora, mezi kterými by měli členové v primárních volbách zvolit snad už na přelomu dubna a května,“ uvedla předsedkyně Místního sdružení Třebíčsko Michaela Vodová.



![Fronty na poště? Nemají jednoduché řešení ...  ](/assets/img/posts/2018-07-09-fronty-na-poste.jpg)

- - -
